---
layout: post
title:  "Ölümün Egoizmi"
date:   2024-07-9 01:19:21 +0300
categories: jekyll update
---
 >> Pek de yabancı değildi Mersault, aksine gerçek insan, dürüst insan oydu. Annesinin cenazesinden haberi olmayacak kadar dürüst ve egoizmden uzak. Neden üzülsün ki bir insan annesinin ölümüne? Ölüme neden üzülelim ki? 
 >> Dini anlatı kısmını kenardan teğit geçeceğim. Mesela Şiilerde ağıt yakma kültürü çok daha yaygındır veya hristiyanlarda aynı şekilde. Sünnilikte ise tam tersi olarak bir şehadet vurgusu yaygındır. Ölü artık daha iyi bir yerdedir ve ona üzülmek saçmadır. Peki biz, bu köhne Nihilist çocuklar, biz neden ölüme üzülürüz? 
 >> Basit bir cevap olarak görünse de egoizm bunun tek cevabı. Bizim üzüntümüz o kişinin ölümü kaynaklı değil. Bu kaynakları ikiye ayırmayı tercih ediyorum. Geleceğe dönük ve geçmişe bağlı. Önce temel olan geçmişe bağlıdan bahsedelim ama her şeyden önce şu ana kadar tüm ölüm haberlerinde duyduğunuz acının bencilliğini hissedip işinize işlemesini istiyorum. Siz biri için üzülmediniz kendi adınıza üzüldünüz. 
 >> Annesi ölen biri, annesi için üzülmez, annesiyle yaşadığı hatıraları yitirdiği için üzülür. Artık rüya ve gerçeklik arasındaki ayrım ortadan kalkmıştır çünkü. Sadece ikinizin tanık olduğu bir olayın etken/edilgen öznesi artık bilinçsiz bir vücuttan ibaret. Bunun rüyayla farkı ne peki? Sabahına ağlayarak bağırarak titreyerek uyandığınız rüyalardan farkı ne? Koca bir hiç. Ölüm, sizi sizden aldığı için ona üzülürsünüz çünkü artık o anılar daha az gerçek ve unutulmaya yüz tutmuş anılardır. 
 >> Bu nedenle Mersault geçmişe bağlılık konusunda en yüce davranan kişidir. Hem kitapta hem okurlar arasından kim ondan nefret ettiyse en ikiyüzlü egoist karakterlerdir. Aslında fikir Mersault ile dahi gelmedi aklıma ama siz bu hakaretlere layıksınız, kulaklarınız bunları işitmeye ve kalbiniz beni anlamaya hazır. 
 >> Gelecek düşkünlüğü çok daha basitçe açıklayabileceğim bir olgu. Artık o insanla tekrar bir anı yaşayamayacak olma kaynaklı bir anti-nevrotik konum. Ah kalleş İnsanoğlu. Evet, annen sana tekrar sarılamayacak -hah Komedi- annenin cesedinin önünde bu mu aklına geliyor eşref-i mahlukat? Tanrının Şeytanla geçtiği koca bir komedi. 
 Bunun doğruluğu veya ahlaki önemi ne peki? Sıfır. Evet Solipsist canlı, bu herhangi bir önem atfetmiyor. 
 >> Babanla bir daha uçurtma uçuramayacaksınız, sen bu anın babana olan duygusunu önemsemedin bile ki önemseyemezsin zaten. Sen babanın sesinin sana verdiği mutluluk duygusuna bağımlısın sadece. Sen kim başka zihinleri anlamak kim? Bu yalnız sizin suçunuz değil ki hazirûn, bu Tanrının koca bir cilvesi. ‘Ben sadece sizi sizin yaptıklarınızdan hükümlü kılarım’ sözünün koca bir cilvesi. 
 >> Duygulara ve hüznü aç İnsanoğlu. Neden cenazede ağıt yakarsın da dans edip beyaz giyinmezsin? Korkmayın, ben de duygulu bir canlıyım, yalnız duygularım egoist değil. Lakin doğal olan sizsiniz, ben duyguları ve fikirleri ‘Es’ ile tanımlanan bir âdemim, sizler ise dostlarım kendinizi ‘Über-ich’ ile tanımlarsınız. Gözyaşlarınız sadece kendiniz içindir sizlerin. Cübbeli’ye ‘ya sevdikleriniz cehennemde ise’ sorusunu soran egoist varlıklarsınız. 
 >> Dostlarım bu hatalı bir durum değil, elbet siz sadece sizsiniz ama ne bu ikiyüzlülüğün nedeni? Ne bu kandırma zorunluluğun kaynağı? Biraz dürüstlük hiçbir şey kaybettirmez. Sevdikleriniz ve ortak anılarınız olanlar için değil de biraz başkaları için de üzülmeye çalışın. Dün cenazesine kimsenin katılmadığı evsiz, yarın ölecek tinerci, her gün doğarken ölen bebekler ve kimsesizlikten ölen yaşlı bebekler. Biraz da isimsizler için üzülmeye çalışın. ‘Ben-maskesi’ güzeldir insanı sevindiricidir. 
 >> Maskeli balonun güzelliği de orada ya zaten, herkes maskeli olduğunu biliyor. Yanımdan geçen mutlu suratlar, sevecen mahluklar, çıkarın maskenizi veya en azından farkına varın. Bakın daha aşağıda kaç kat yüz var? Yüzsüzler, ne mutlu onlara, ne mutlu…


>> Arda Ertuğ
