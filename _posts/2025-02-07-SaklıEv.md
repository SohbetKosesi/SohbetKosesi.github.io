---
layout: post
title:  "İnsanın Saklı Ev,"
date:   2025-02-07 04:54:21 +0300
categories: jekyll update
---
> İsa’nın öldürülüşünün bu kadar önemli olmasının nedeni, ona karşı çıkanların dahi bir Tanrı oğluna inanmasıydı. Sizi kurtaracak bir Tanrı’nın oğluna inanmasanız da, Tanrı’nın oğlu olduğunu iddia eden birini öldürebilmek bir insanın Tanrı’yı öldürebilmekten sonra yaşayabileceği en büyük hazdır. İnsanlık tarihine baktığımızda insanların en ‘hoşnut’, en ‘hayat dolu’ oldukları dönemler hangileri? Büyük Buhranlar tabii ki. Korkak şairlerin dediğinden bahsetmiyorum, şair etrafına taparak ayna göreviyle zevk alan bir budaladır. Büyük bir Buhranımız olmaması aslında bizi gereksiz süzülen ruhlar haline getiren olgu. 

> Niçe’nin kısıtlı veya hatalı algılanan yorumlarından birine girmek istiyorum: ‘Jenseits von Gut und Böse’. İlk olarak ‘ötesinde’ bu kelime için doğru bir çeviri değil, ‘her iki tarafında’ veya ‘iyinin ve kötünün ardında’ anafikri daha iyi kapsayan bir olgu. Niçe iyi ve kötü kavramlarının ötesine geçmemizden ziyade, ‘iyi’nin Platonik ‘Mutlak Doğru’ ve ‘Tanrı’ fikriyle özdeşleşmesini eleştiriyor. İyi, doğru, güzel, hoş gibi kavramları Tanrı’dan çekerek bir dikotomi veya Diyalektik yaratmak asıl sorunu yaratıyor. Ara parantez olarak bu tartışmayı matematiksel olarak 1900lerde sürdüren Brouwer’a bakabilirsiniz. Çünkü üçüncü hâlin imkansızlığı tam da bu diyalektikten geliyor. Çelişki ile kanıt içinizi az da olsa tedirgin ediyorsa kesinlikle bakmanızı tavsiye ederim, ki ya daha matematiksel olarak veya ana fikrini ilerleyen zamanlarda sunacağım. Asıl aşmamız gereken konulardan biri.

> Şimdi, ana konuya dönersek, insanın mutluluğu başkasının acısında yatmaktadır. Buna karşı çıkabileceğiniz en temel argüman, ayna nöronları ve ‘mutluluğun paylaştıkça çoğalması’. Peki size insanın diğerlerini daha mutlu görmeye dayanamadığı için kendini daha mutlu hissetmeye zorladığını söylesem. Hanginiz başkası üzgün diye üzülür ki? O teselli sürecinde hanginiz keşke bana yaşansaydı dedi ki? Kabul edemeyeceğiniz ve etmek istemeyeceğiniz kadar sadistsiniz. Bu kötü de değil sorun burada. Empati kuramıyor, üzüntü duyamıyor, yalan söylüyor, yani Tanrı’nın kurallarına karşı yani kötü. İyi de Tanrınız öleli ne kadar zaman oluyor, mehdiniz ne zaman inip sizi kurtaracak? Ha, İsa gelmiş geçmiş en sadist insanlardan birisi, orası ayrı bir konu. Bu yalan ile ilgili konuyu Niçe Odisseus anlatısını incelerken daha detaylı bir biçimde anlatıyor. 

> İnsanın sonunu getiren ve aynı zamanda felsefeyi de başlatan şey bir bakıma öldürme fetişiydi. Hareketteki bir olugu ‘mumyalarak’ üstüne yorum yapma mastürbasyonu. Oluş ile bizi zorlayan en zor meselelerden biri bu. Soyutlamanın en yüksek olduğu bir alan matematikten örnek vereceğim. Hepinizin duyduğu limit kavramı, limit işte tam bu mumyalanmayı çözdüğü için matematikte ilerlemeye neden olmuştur. Bir şeyin limitinin olması o oluş sürecinde onun gibi davranacak demek. Mumya felsefesinin öncülerine ve etkilediklerine bakarsanız, örneğin Marx, türevin iğrenç, korkunç, kusturucu, iblis ötesi tanımlarına rastlarsınız. 

> Bunun sorunu bu insanların oluş ile düşünememesi. Bu insanlar bir mutlakiyet istiyor, onun için bir idea dünyası yaratıyor. Bu kadar korkmayın hayattan, zehir içerken korkmayan birini, ölümden korkmayan fakat yaşamdan korkan birini takip ediyorsunuz. Bu noktada insanın psükhesi zarar görmeye başlıyor. Tanrı için yaptığınız bütün katliamlarla Tanrınız ölüne yüzleşmek zorunda kaldınız, yüzleşemeyince de sahte masallar yarattınız. Hepiniz bir araya gelseniz, hatta şu ana kadar yaşamış herkes bir araya gelse bir Aşil, Odisseus, Aleksandros veya Napolyon etmezsiniz. Ülkesini kurtaran biri yasa tanımaz diyerek Tanrı’nızı ayaklar altına alan Napolyon varlığına hiçbir zaman erişemezsiniz. Prusyalı disiplinine hiçbir zaman sahip olamazsınız. Niçe’nin Bismarck eleştirisi farklı bir kulvarda olduğu için o tartışmaya girmeyeceğim. 

> Şiilerin ve Hristiyanların Sünnilerden ayrılan özelliği de burada, doğru olsun olmasın, Muhammed en dünyevi dinin habercisidir, son din olmasının nedeni, Yahudilerden nefret edilmesinin nedeni de budur. Siz de içten içe biliyorsunuz hatalı olduğunuzu, bir idam veya işkence olsa da izlesem diyorsunuz. Komünistler ve faşistlerin sorunu şiddeti yalnızca bir gruba karşı meşru görmelerinde yatıyor. Son insanın temsilcileri olarak dünyamızdan silindiler. Sovyetler çökene kadar insan son insanın ipini geriyordu. Şu an paralize bir şekilde ölümü bekliyoruz. Ne atlayıp hayvan olmaya ne de aşmaya kimsenin cesareti yok. Sorun şu ki, ip artık elimizden de kaymak üzere, sistem büyüdükçe zemin bize yaklaşıyor. Su ile beraber yükselerek derinliklerde boğulma riskiyle karşı karşıyayız. 

> Artık insanlığın tek tehdidi Nihilizm değil, Makine köleliği de bir tehdid olarak büyüyor. İvmeci olarak veya olmayarak bu sorunun halledilmediği durumda son insandan dahi söz edemeyeceğiz. İçinizde kalan son insanlıüı canlandırmak istiyorsanız günümüze kadar kullanılmış işkence metodlarını veya cinayetleri okuyun. Bu da yüreğinizi hareketlendirmiyorsa CPR için bilr geç kalınmış demektir.

>> Arda Ertuğ