---
layout: post
title:  "Gelir Geçer"
date:   2025-03-14 03:54:21 +0300
categories: jekyll update
---
> Evrim her zaman insan için yararlı değişimlerde bulunmuyor. Sabah kahvaltıda ne yediniz, kapıyı kilitlediniz mi? Bunlar artık alışkanlığa dönmüş hareketleriniz, kurtulmanız gereken alışkanlıklarınız. Dokunduğunuz telefon, oturduğunuz koltuk, içinde olduğunuz dünya ve hayat bunların tamamı gerçek. Size bunların birer yanılsama olduğunu söyleyenler gerçek düşmanlarınız. Hangi mesajı artık düşünerek atıyorsunuz? ‘İyi Geceler’ veya ‘Seni Seviyorum’lar dahi birer alışkanlık artık. Çoğu insanın muzdarip olduğu ‘artık âşık olunca karnımda kelebekler uçuşmuyor’ söylevi bu nedenle haksız. Hanginiz tüm ruhuyla yaşıyor ki. Bir kısımda geçmişteki pişmanlıklarınız, diğer tarafında saçma gelecek planlarınız duruyor, bir saniye sonrası dahi kesin olmayan geleceğin planları. Bu parmaklar ve gözler sizin. Güneş gerçekten gökyüzünde ve evrende sürekli hareket içinde. Güneşin bile sürekli doğmasına alışmış durumdayız. Asıl düşünceler bu alışkanlıklardan çıkınca ortaya çıkıveriyor. Zaman niye mutlak olmalı sorusu sizi göreliliğe, Brachistochrone ise ‘Least Action Principle’a götürebilir. 

> Çocukların başarısı burada. Oyun oynarken dahi sıkılmamak bu yüzden önemli. Sokrates örümceğinden bile daha idealist, daha soyut insanlar hâline geldik. Sokrates, kendi iğrenç durumundayken bile bir işi sadece o işi yapmayı öğrenmek ile anlamlı kılabiliyordu. Nasıl artık yürümeyi bir amaç olarak görebiliyorsunuz? Yürürken dahi insan niye ve ne amaçla sorularını soruyor. Sorun sadece alışkanlıklarımızda değil, asıl sorun bu alışkanlıklara neden olan zehirli düşünce ve anlayış biçimi. Ben neden insanlar sonsuza dek yaşayacakmış gibi yaşıyor diye sorduğumda bir insan çıkıp ‘çünkü dayanamazsınız’ demişti. Ne kadar doğru değil mi? Ölümü kabullenmemek ve anda yaşamak? Sorduğu soru zaten kendi içinde oksimoron. Olanla ve oluşla ilgilenen biri için ölüm en fazla bir kutlamadır. Cenazenin sembolik anlatımı diyi çıkışmayın, fakat cenaze neden? Bir insan daha iyi bir yere gitmiyor mu inanışa göre zaten. Kim en çok ağlayacak yarışması sanki. Kendi bencil dürtülerini kabullenemeyip bir ritüel gerektiren insanoğlu. Cenazede merhuma helallik veren ama karşısında görse bıçağı takacaklar sürüsü. 

> Bir şeyi düşünmek veya sürekli kafa yormak hiçbir zaman yapmamanız gereken şeyler. Burda düşünce karşıtı, ork ve soloid bir yaşam biçimi desteklediğimi çıkaracak durumdaysanız henüz hazır olmadığınız âşikar. Bu anı ve alışkanlık girdabından çıkışın en temeli burada yatıyor. Önce bu Platonik kodlamadan kendinizi uzaklaştırmalısınız. İnsanın sorunu bu alışkanlıklarda yatıyor. Bir doğa karşıtı, değer karşıtı anlam bütünlüğünü devamlı onaylıyorsunuz. Kendi içinde anlamlı olan aktiviteleri saçma şekillerde yüceltip yüzüne bakılmayacak hâle getiriyorsunuz. O yüzden yaşlılıkta hepiniz bahçe kurmaya, balıkçılığa veya doğa yürüyüşlerine yöneliyorsunuz. İnsan elinin değmediği sayılı aktiviteler çünkü. İlk aşkınızı, ilk sevincinizi veya en sevdiğinizin ölümünü unutun demiyorum. Aksine bunları her gün hatırlayın. Zamanla unutursun alışırsın zırvası son insanın zırvasıdır. O duyduğun üzüntü ve hayata olan nefret zamanla geçer mi? Aksine kendinizi hayattan kopartıyorsunuz alışarak. Bir kesim alışıyor, bir kesim tüm bu anıları her an kafasında oynatıyor. Bu yüzden kimse yaşamıyor. Bu yüzden hepinizin şen durumları ancak anlık oluyor. Mutlu olduğunu hissedince kendinde mutlu olma hakkını görmeyenler, üzgün olunca ‘dünyanın derdi sende mi’ diyecek alçak gönüllüler. 

> Biraz laf ebeliğinden ve kelime çukurlarından uzaklaşmak gerek. Her kuşun sesi dinlenir ama hepsine şiir yazılmaz. Her insan güzeldir ama her insana âşık olunmaz. Neyseki insanlar hep duygusuzdu bu nedenle aşk bu değersizleşmeden etkilenmemişti. Cinsellikle birleşip, bir zehirlenmişle beraber olana dek. Aşk, asırlar boyu dinler tarafından zehirlenmiş cinselliği kendi bünyesine kattı ve aşkın da alışılmış dönemi başlamış oldu. Suyu su olduğu için için, besin maddesi veya molekül gibi görerek değil. Her hareketi amaca bağlamak gerçekliği bir yorumlama içinde yaşama biçimidir ve bu yorumlar her zaman duygudurumunuza bağlıdır. Bu nedenle güçlü kişi ancak etrafındakileri kabullenebilendir. 

> Bugün yıldızları onların gerçekten çok uzakta olduklarını bilerek, güneşin doğuşunu tüm renk paletiyle ve alarmınızın sesini tüm gürültüsüyle dinleyin. Otopilot yakıt tasarrufu olsa da bir tasarruf ancak bir amaç ve metrik varken mümkündür. Metriğiniz toplumun iğrenç verdiği anlayış bütünüyse eğer vay halinize.

>> Arda Ertuğ