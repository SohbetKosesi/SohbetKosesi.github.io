---
layout: post
title:  "Adem-i Âdem"
date:   2025-01-20 04:54:21 +0300
categories: jekyll update
---
> Bir aforizmayı yazıya döküyoruz. Basitçe: ‘İnsanlık ve Dünya, yalnızca Şeytan’a sevmeyi öğretmek için yaratılmıştır, insanın varoluş nedeni Şeytandır.’ Bunu Devilman ve İncil alegorileriyle beraber açıklayacağım. Öncelikle Vahiy 20:7 ‘Bin yıl tamamlanınca Şeytan atıldığı zindandan serbest bırakılacak, yeryüzünün dört bucağındaki ulusları -Gog’la Magog’u- saptırmak, savaş için bir araya toplamak üzere zindandan çıkacak. Toplananların sayısı deniz kumu kadar çoktur’. Ara parantez olarak tarihsel anlamda Gog ve Magog Türklerdir, İskender’in hapsettiği ve Ergenekon’dan çıkan biz Türkler. Bu tamamen ayrı bir konu. Ana konuya dönmek gerekirse, Şeytan Adem’e neden secde etmiyor ve bunun etkisi ne? Biz bu dünyada sadece Şeytan yüzünden varız, bize o meyveyi yedirten o, bizim önümüzde eğilmeyen o, biz Şeytan’ın sevmeyi öğrenmesi için kullandığı objeleriz. Bunu kim öğretiyor? Tanrı’dan başkası değil.

> Şimdi, konuya beni asıl iten olaya gelelim. Devilman, izlemediyseniz kesinlikle izlemenizi öneririm. Gog-Magog, Şeytan-insan ilişkisini çok iyi irdeliyor. İblis, Tanrı’nın tek yüce yaratımı, onun tek varisidir. Burda bunu çektiğim özellik özgür iradeden kaynaklanıyor. Tanrı’nın ruh üflediği ve ona karşı çıkabilen tek varlık İblistir. İncil/Tevrat bağlamında yaşam ve varlık tamamen diyalektik ile yorumlanabilir. Geldik Ryu’ya. Sevdiği İblis-insandan sevmeyi biraz daha öğrendi ve tüm cinler ile beraber yok edildi, 1000 yıl sonra yeniden çıkacak ve Bkira ile yaşadıkları sonucunda yeni bir anlayışa varacak. Çoğu anlatıyı geçmişe doğru incelemek büyük sorunlara gebe olabilir fakat burda tinsel bir devamlılık olduğu için bu riski alıyorum. Şeytan ve onun imtihanı olmasa bizler olmazdık. Yaratılış ve varoluş Tanrı’nın kendini olumsuzlayarak genişlemesidir. İblis sevmeyi öğreniyor da Tanrı nefret etmeyi öğrenmiyor mu? Tanrı’nın sonsuz kudretli olması muhabbetini geçtim, cennet-cehennem bile çok yeni kavramlar/anlatılar. Bu nedenle antropomorfik özelliklere göz yummanızı değil kabullenmenizi isteyeceğim.

> Her şey şu fikirde birleşiyor: Sıfırlanma. Her şey döngüsel demiyorum, fakat yaşamı bir spiral olarak kabullenmeliyiz. Dinozorların evrimi bitti, olay insanlarda devam etti. Uzun bir reddiye yapmak istemiyorum. Tanrı’nın amacı veya nedenine aklımız ermez diyenler çıkıp gidebilirler. Tanrı’yı her şeye kadir tasvir edince böyle sorunlar geliyor elimize. Akira ve Ryu, çok güzel olan İblis ve en güçlü cinlerden birini kendine boyun eğdiren Akira. Diyalektik yeryüzündeki Hristiyanlıktır. Mikail ve meleklerin eksikliği itaat etmek zorunda olmalarında yatıyor. İnsanlık sadece bir deney, bizden önce de medeniyetler oldu sonra da olacak. Evrende bizden başka medeniyetler vardı ve yine olacak. 

> Bu kadar insan ve ‘cin’ neden öldü? Ryu’ya yeni duygular ve duyumsamalar yaratmak için. İnsanın sınavı Şeytan’a karşı değil aksine Tanrı’ya karşı. Bu politeistik dinlerde daha anlaşılabilr ve bağlam kurulabilir bi olgu. Elinde fırsat olsa Zevs’i öldürmeyecek ve tahtına geçmeyecek birini bilmiyorum. Kuzey mitolojisinde ise etkileyici olan Ragnarok’a karşı kimsenin bir şey yapamaması. Yaşam ve evren bu sıfırlanmaya muhtaç. Önce Tanrılarla dans ediyorduk, sonra onları bir dağa kapattık, yetmedi göğe çıkarttık. O da yetmedi zaman ve mekandan soyutladık. Fakat insanın amacı Thor’la ziyafet çekmek veya Diyonisos ile dans etmektir. Afroditle flörtleşip Herkül ile gürüşe tutuşmaktır. Bunu ancak İblis yapmaya cürret edebilmiştir ve bu yüzden Tanrı’nın saygısını kazanmıştır. Şeytan’daki Tanrı’nın ruhu kendine karşı ayaklanabilmeyi öğrenmiştir. Tanrı’nın bize olan sonsuz merhameti kendine olan merhametsizliğinden kaynaklanmakta. 

> Büyüklüğü hayal edin, sadece bizim galaksimizde 100-200 milyar gezegen var, bizim dediğime aldanmayın, öyle bir seviyeye gelebileceğimizi bile düşünmüyorum. Peki temel soru şu olacak? İyi de Şeytan bu kadar zamanda nasıl sevmeyi öğrenemedi? Bıyıklı üstadım, diyalektiği böyle yenemezsin ki, Yin-Yangcılar ve döngücüler siz zaten gidin başımdan. İyi ve kötünün ötesi diye bir amaç yaratıp Tanrı ve Şeytan’dan kurtulmak bizi köksüz bırakır. Üst-İnsan ve insan arasındaki ince ipi tutanlar bi uçta Mikail bi uçta İblistir. Atlayıp birisinin kafasını kesmediğin sürece her ilerlediğinde seni geri itecekler. Senin düşmanın seni sevmek için kullanan İblis ve seni kendi savaşı için büyüten Mikail’dir. Mikail’in yerde mızrakladığı hortlak sensin. Varlığını meleğe dahi emanet etmemelisin, cehennemde yandığın ateş bile sana ruh üfleyenin ateşidir. Kendi yaşam korkusundan seni yaratandır. Tanrı insan ve üst-insan arasındaki ipin altındaki boşluktur. Kendi yaratımı olmayan her varlık, hayali bir meta-üretime girişerek kendi cennetini yaratır. Evet, cennet annelerin ayakları altında çünkü kaldırıp yoklayacak cesaretiniz bile yok. Hanginiz Ryu’ya haklı mı diye baktı ki? Tanrı haklıdır zaten değil mi? Guts’ınızı ayrı, Tenma’nızı ayrı sikeyim. Kendini yakmayan ateş mi olur?

>> Arda Ertuğ