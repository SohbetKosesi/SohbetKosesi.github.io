---
layout: post
title:  "Ölüm İsteğinin Nedeni"
date:   2023-05-20 02:50:21 +0300
categories: jekyll update
---
> Normalde olan incelemelerimden farklı bir dilde inceleme gerçekleştireceğim. Bu nedenle aranızdakı mantık hastalarına özrümü sunuyorum. Ölüm bir insanın hayatı üzerindeki en temel tahakküm öznesidir. Dediğim gibi bunu bu makale kapsaminda temellendirmeyeceğim, lakin kendinizi toprak altinda veya yok olmuş olarak tahayyül etmeniz yeterli olacaktır. Ölümden korkan biri için de, intiharın esiğinde olan biri için de ölüm en temel olgudur. Gerçek insanlar ise bu olguya tarafsız kalabilenlerdir.

> Ölüm isteğinin kaynağını đoğru tespit edebilmek için ölümden haberdar olmadığımız vakte gitmemiz gerekmekte. 21. veya 20. yy. insanları olarak bizim çoğumuzun ölümle karşılaşması birincil kaynaktan veya somut şekilde gerçekleşmedi. Bir hikâye, bir kitap veya bir dizi bizi bu olguyla tanıştırdı. Ölümü avcılık veya modernite öncesi çağlarda inceleyebilmek için o dönemin insanının fikirsel yapısına ihtiyaç duyuyoruz, bu konuda yetersiz olduğum için sadece günümüz insanı üzerinden gideceğim. Ölümün ne olduğnu hiçbirimiz bilmiyoruz, bundan kastım hiçbirimiz ölme durumunun ne olduğunu yaşamadık, elbette bir sey hakkında bilgi sahibi olabilmek için onu yaşamış olma zorunluluğumuz yok, bir insana ölüm anında ne olduğunu pek tabii biliyoruz ancak bunun duygu durumu bugünün konusu.

> Çocuklar konusunda olan düşüncemi kısaca özetlemek gerekirse bunu Goethe, Rousseau ve Schopenhauer'ın bir karışımı olarak anlatmak doğru olacaktır. Bu kavrayıştaki önemli olgu çocuklarda bulunan oyun oynama đuygusu ve kavramında yatmaktadır. Bir çocuğa excelde tablo doldurma gibi bir işi dahi oyun olarak anlatabilirsiniz veya bazı okurların  belki empati kurabileceği, bir yerden arabalar geçerken beş dakika içinde otuz kırmızı araba sayamazsam şerefsizim veya renkli kaldırımlarda yürürken diğer renge değersem ölürün tarzı oyunlaştırabilme yeteneği. Bu yetenek üzerine daha çok konuşacak olsam da bu makale bağlamında yeterli. Ölümle tanışmayan bir insan neden yaşıyorum sorusunu sormaz hatta soramaz, burda ne kadar mantıksal ilerlemeyecğim demiş olsam da daha demin söylemiş olduğum zıtlar üzerinden kavrama biçimi hala tartışılan bir konu olsa da bunu varsaymanızı isteyeceğim. Neden yaşıyorum sorusu ölüm isteğini beraberinde getiren nihai sorudur, o nedenle Tarkovsky'nin insan yirmi beşinde ölür fakat yetmiş beşinde gömülür sözünü daha da ileri götürerek insanın ölümle tanıştığı hâli ölüm töreni olarak adlandırmayı đoğru buluyorum. Bu adlandırmanın, temeli ölümün toplumsal bir olgu olmasında yatmakta. Olüm nesilden nesle korkulması gereken bir olgu olarak anlatılagelmiş ve toplumsal bir olgu olarak yerini almıştır.

> Garip bir istek olacak olsa dahi sizlerden en çok ölmek istediğiniz anı hatırlamanızı rica edeceğim. Tüm sorunun cevabı o anda yatıyor. Elbette ölüm isteğinin birçok nedeni olabilir lakin hepsi temelinde aynıdır. Cihad eden bir Müslüman da koyu bir Katolik Haçlı da yatağında sürünen Nihilistler veya sigarayı keyif için içiyorum diyen herkes temelinde aynı nedenle ölmek istemekte: olaslik deryası veya tekilliği. Din için ölen ölümü neticesinde mükafatlandırılacak ve hatta ölmesi onun için en büyük yaşama açılan kapıyı aralayacak. İntihar edenler için de aynısı geçerli, en büyük yaşama açılan kapıyı bulmaya çalışıyorlar. Daha fazla yaşamaları onlar için yaşamı iyi bir sonu olan bir olgu aksine kıvranılarak biten bir olguyaçevirecek, bu nedenle yaşamı "iyi" bitirme kararına varıyorlar.

> Yine garip bir istek olacak olsa da 'CURFEW' adlı kısa filmi izlemenizi rica edeceğim. İzlediğinizi varsayarak anlattığım oyun ve görev kavramını anladığınızı đüşünüyorum. Ölüm isteğinin nedeni yaşam korkusunda yatmaktadır. Korku bilinmeynden kaynaklanır, fakat yaşamı bilmek zaten sürprizini kaçıracaktır. Buna da ek olarak sunu söylemek zorundayım. Yaşamdan en çok korkan onu en çok isteyendir, isteyen ["Intihar'ın İzdüşümü"](https://sohbetkosesi.github.io/jekyll/update/2023/02/23/IntiharinIzdusumu.html) adlı yazıya da bakabilir. İstekler altında kıvranan istenç, kolay yol olarak kaçışı bulur ve soyut veya somut ölüm gerçekleşir. Bu nedenle ölümün, ölümle ilk tanışıldığında gerçekleştiğini söylediğimde kast ettiğim iç istencin, dış istenç ve baskıyla kırılarak kendini yokluğa teslim edişidir. En çok yaşayan en az yaşamak isteyendir. Biz bundan öteye gidebilmeliyiz. Evet yaşamdan korkuyorum, evet ölmek istiyorum. AMA yine evet, yaşayacağım ve vakti geldiğinde ben, kendi başıma, toprağın altına
yatacağım. Yaşam uzun bir oyundan ibaret, oyunbozanlıksa hasta ruhlara özgü bir müessese.

