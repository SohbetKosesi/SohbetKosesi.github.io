---
layout: post
title:  "Töz ol İnsanlık"
date:   2024-07-16 00:41:21 +0300
categories: jekyll update
---
> Yine biraz histerik bir anlatı olacak, bir anlam aramanıza, sorgulamanıza gerek yok. İnsan nedir, nasıl ölür, çok irdeleyici sorular. En büyük günah ise kendi karakterinizin sizin haberiniz olmadan değişmesidir. Bu konu hakkında daha karşınıza çok materyal çıkmamış olsa da teknoloji devrimi ile gitgide artacak bir konu. 

> Konunun kökenine inelim. Fikir ve bu duyumsama, Memento, Fight Club ve Cyberpunk ile aklıma kazındı. Bu üçünde de farklı karakter silinmeleri ve üst yazımları var. Lakin Cyberpunk açık ara en sert ve en akıcı biçimde bunu kavrayabilen hikayeye sahip. Karakterimiz başka bir benlik tarafından yavaş yavaş siliniyor. Çok saçma geçişler olduğunun farkındayım biraz mazur görün, bu anlatım tarzının analitik anlatımından daha yararlı olduğu kanaatine vardım. 

> Bu fikrin bana diğer geliş noktası ise psikanaliz okumalardan kaynaklanıyor. İnsanın haberi olmadan bu kadar büyük etkileşim ve değişimler yaşaması çok rahatsız edici olgular. Hayatınız, en azından arketip olarak karakteriniz, elinizde olmayan ‘Tanrı’ kurallarına ve ebeveynlerinize bağlı, otantik bir ben yok aslında. Bu otantik ben, sadece Lacan’ın dediği ‘Manque’ olarak kullanılabilir. Yokluğumuzun, daha doğrusu sahip olmadığımızın, hayatımızı bu kadar belirlemesi kadersel bir bakış açısıyla komediden ibaret. Gerçekten havaya atılan taş da kendi isteğiyle uçtuğunu zannediyor. 

> Bir ben olmamasının öfke ve nefret uyandırması çok normal, eminim nefretimi de duyuyorsunuzdur. Benim kendi hayatımda temele koyduğum, ben buyum dediğim benin, ben olmaması ve kimliğimin silinmesi ölümle eşdeğer. Ama yaşam içgüdüsüyle bu fikir ters düşüyor, nedeni ne diye sormalı insan? Yaşamsal fonksiyonlarımı devam ettirebiliyorum, buna rağmen vücudum neden bunları yazarken ölüyormuş gibi hissediyor? İnsan neden farklı olma fikrinde yaşam fikrinden daha bağlantılı? Bilinç oluşumunun dille bağlantısı aşikar da olsa bu kelimeleri bilmeyen insanlar yine de bu bu acılı düşünceleri çekecekti, eminim çekiyorlardı. 

> Arkeolojik kazılarda çıkacak kadar önemli olduğumuzu varsayarsak bizim farkımız ne olacak? Farklı olmaya çalışmamızın nedeni ne? Karakterimizin oluşumu nerede? İnsan ilişkilerimizin bu kadar Ödipal olması beni rahatsız eden asıl konu. Kontrolüm yok, kontrolünüz yok. Denizdeki tahta parçalarıyız, yelkenimiz bile yok, sadece doğum çevremize göre hangi limandan sıçıldığımız değişiyor. Yoksa herkesin tahtası suda çürüyüp batmaya mahkum. Hepimiz çamurdayız, herkesin götü boklu, yalnız bazılarımız gökkuşaklarını, yıldızları, güneşi ve ayı sahiplenmiş. 

> Bazılarımıza bir gözlük verilmiş, bazılarımızın tahtasında başka kişiler de var. Bazılarınınki meşeden, bazılarınınki gümüşten, bazılarının ki iki katlı ama koca bir Vortex’teyiz. Bu düşüncemi de ilk burada koklatmış olayım. İnsan bilinci evrimin bir anomalisi değil ama öz bilinç bilincin bir anomalisi. Düşünceme geçmeden dayanakları: tüm tarih bir sıfırlama ve ‘Déluge’ veya Tufan anlatılarıyla dolu. Bu medeniyet sıfırlanmasını nedeni ne peki? Bilinç ve Özyıkım. İnsanlığın bir çok aşaması olacak Mu’daki aşama ancak bu gelişmişliğe hazırdı, bizler belki biraz daha ötesine hazırız. 

> Çünkü bir sıfırlama olmadan değişim olamaz. Sistem artık bizi yönetiyor, ya ‘28 Gün Sonra’ya ya da güzel bir KısırVir-24’e ihtiyacımız var. İnsanlık olgun konumuna geldi gelecek. Tufan’ı Allah göndermezse biz yapmalıyız. Önünü göremediğinde gözünü kapatmalısın ki en azından diğer duyuların düzgün çalışabilisin. Karakteriniz sizin değil, sizler durumunuzun ürünlerisiniz. Bu anti-otantiklik beni de sinir ediyor anlıyorum ama insan bu. 

>Karakter silinimi bu kadar yabancı değil o nedenle hiçbirimize. Her gün bir tarafınız törpülenip yeni bir tarafınız güçleniyor. Korkmayın, sonumuz yakın. Doğal olmasa da ben ve benim gibiler gelecek, bu kökü patlatmazsak ağaç devrilmeye yüz tutacak. Çiçek vermeyen ağaç budanır; kangren kol, düşünmeyen kafa kesilir. Yaşanmayan hayat ise silinmeye muhtaçtır.

>> Arda Ertuğ
