---
layout: post
title:  "Mantıklı Argümanların Mantıksızlığı"
date:   2023-03-08 12:47:21 +0300
categories: jekyll update
---
> Mantık ve matematik felsefenin ayrılmaz parçalarını oluşturuyor, bu bağlamda genel soru olarak Tractatus Logico-Philosophicus ve Ethica’yı konu alacağız. Wittgenstein’ın matematik arkaplanı olduğu için nispeten daha mâkul bir pozisyon sunsa da Spinoza’nın konumu fazla sallantıda. Mantıklı gözüken argümanların neden mantıksız olduğu hususuna değinmeden önce bu fikri nerden bulduğuma değinmeyilim.

> 1931 yılında matematik camiasında çok güzel bir gelişme yaşanıyor, merak edenler bu formalist dönemi araştırabilir mantık konusunda da çok ufuk açıcı buluşlara konu olmuş bir dönem. Kurt Gödel, katıldığı bir Hilbert konferansı sonrası bir [makale](https://www.w-k-essler.de/pdfs/goedel.pdf) kaleme alıyor. İsteyenler tüm matematiksel temeli ve kanıtları inceleyebilir. Lakin ulaşılan sonuç matematiksel olarak formalist ve içgüdüsel matematik ayrımına uzanan bir tartışmaya ve hâlâ sonu ermeyen bir bölünmeye de yol açsa bize bu makale kapsamında Gödel’in temel sonucu yeterli olacaktır. Kısaca kanıtlanan önerme şu: Her aksiyomatik sistemde öyle bir teorem vardır ki bu teorem temel aksiyomlar kullanırak kanıtlanamaz, ve bu önermenin kendisi bir aksiyom olarak kabul edilmelidir. O zaman bunu aksiyom olarak kabul edelim diyebilirsiniz ancak genelde bu tarz teoremlere ulaşmak çok uzun vakitler alıyor o nedenle teorinin çelişkili olup olmadığı rahatça anlaşılamıyor. 

> Bu bağlamda Spinoza tarzı mantık filozoflarının kullandığı temel yanılsama sadece kendi işlerine gelen veya önceden düşündükleri teoremleri kanıtlamak üzere aksiyomlar ortaya atmakta yatıyor. Bu aksiyomlar yalnızca yazarın istediği amaçla ve istekle kullanılırsa elbette içerdiği çelişkiler kitap nezdinde ortaya çıkmayacaktır. 

> Bunun önemli bir bağlantısı da yaşadığınız günlük herhangi bir tartışmada yatıyor. Mesela elimize temel bir etçil insanın aksiyomunu alalım: hayvanları yiyebiliriz. Bunu diyen biri köpek, kedi, yunus veya çekirge yenmesine karşı çıkamaz, hepsini yiyorsa başımın üstünde yeri var ancak etçilliğini bu aksiyomla temellendirirken aynı zamanda köpekler yemek değildir diyemezsin. Konunun anlaşılması için bu basit örnek yardımcı olmuştur diye düşünüyorum. Herhangi birinin söylediği bir sözü en temel önkabule indirgediğinizde nerdeyse birbiriyle çelişiyor gibi gözüken önermelerede bulunabilirsiniz, o nedenle bir yere kadar uzlaşma veya münazara anlamsız şeyler, en azından sonuçlar üzerine tartışmak demek daha doğru olur.

> Outurup bireysel silahlanma tartışılıyor, bir tarafın argümanları okul saldırıları, diğer tarafın da özel mülk koruma, bunlar tabii ki en basit argümanlar çünkü anlatmak istediğim bu değil. İstediğiniz kadar argüman üretin bu tartışmanın temelinde şu soru yatıyor: insanın özgürlüğü kısıtlanabilir mi, bunun ötesindeki herhangi bir yorum oksijen israfından öteye geçemez. Hangi durumlarda kısıtlanabileceği tartışılır ancak insanlar aynı düzleme gelmediği sürece sonuç üzerinden tartışmak sadece taraflar arası mutabakatı daha da zor hâle getiren bir olaydan ibaret.

> Bu açıdan günümüz matematik bilgimiz post-modernizmin temel kabullerinden biri olan, gerçek tek değildir, sözünü doğrular nitelikte. Anlaşabilmemizin iki yolu var. Birincisi, ya bir tiran veya mutlak güç sahibi kendi doğrularını dayatarak toplumsal alanı ve insanları aynı düzlemde yaşamaya mahkum kılacak. İkincisi ise tüm insanlarda, istisnasız olarak ortak olan bir özellikten yola çıkarak belirli temellendirmelerde bulunmamız. İkincisinin denendiğini tarihe bakanlar görebilir: Locke, Sokrates, Hobbes, Arendt, bunların çoğunluğunda bir insan olmaklık ve bu nedenle eşit olmaklık fikri yatmakta. Lakin bu eşitliğin bir temeli yok, yarısı Tanrı’nın kuluyuz o yüzden eşitiz derken diğeri de yaşama geliş olarak aynıyızı kullanıyor. Fakat yaşama gelme durumlarının gelecek üzerinde neden tahakkümü olduğunu kimse açıklayamıyor. 

> İnsanın kişisel olarak birkaç yolu var bu çıkmazdan, ben şahsen iki türlü yol bulma taraftarıyım: ilki kuru kuruya sembolik mantıkla bir felsefe denemesinde bulunmak. Bu anlatıda yanlışlar ortaya çok rahat çıkıyor ve hangi sonuca ulaştığınızı fark ediyorsunuz ancak o kadar kuru ki tüm tatlı suları içseniz dahi susuzluktan ölümü ararsınız. Diğer bir türlüsü ise bu aksiyom gerçeğinin farkına vararak edebi eser tüketmek ve kıtasal felsefe okumakta yatıyor, Homer belki çok betimleme kullanıyor, Schopenhauer bir cümleyi bir sayfada anlatıyor ama bu sanatsal söyleyiş ayrı bir deneyim katıyor. İnsanın hakikate ulaşmasının en mümkün yolu tüm hakikat pınarlarını tatmasında yatıyor.

>> Arda Ertuğ
